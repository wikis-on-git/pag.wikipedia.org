::Nanlapud impan-ugao tan impanbaleg.
::Sica, sica so angited
::Na puetang, pag-asa tan panangaro,
::Sican dalin cod Pozorrubio.

::Say abong con nan-irapan,
::Ay-aysing, recuerdos tan anto ca man,
::Diad puseg ta so nantequepan
::Ag na-eqal angagano poolan.

::Natan arawi man ed sica,
::Oalad arom ya pasen la,
::Pinab-pabli ta ca nin sincia,
::Sacsaquey ya puso, siac tan sica.

::Aquin casi ag da natalusan,
::Siac ta sica, sacsaquey itan.
::Ipa-onong da ac, iyarawi da ca,
::Nasaquitan so puso tan dua!

::Anggapo lay samit na panag-bilay
::No nan-arawian ed sinansaquey,
::Maong sirin ya say dala iter-ter
::Parad dalin con bilay so caputer.

::No say pana-ngaro ag da nalicna
::Tan pana-ngasi anggapoâ€™y importancia,
::Oala sirin so nagawaan,
::Parad dalin con bilay so caputer.

::Sicaton parad totoon mapa-onong,
::Maong ya mansalitan mandun-dunong,
::Gabay da tan pan-arawian,
::Aputer so anges balet aquilaban!
