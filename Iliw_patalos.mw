panon kon ilingwan
iramay begta
no say siplog na dagem
et ipalikna toy 
betel na panaon
say betel, say santak,
say iliw mankidyam
ungerger iray naynay 
iran kirwit ya inkaindan

say petang na liwawan
angiter na liga
pinagsiglat to ak 
ya arapen koy akasipanan
saray panagdaydayon naynay
ya anggad natan
iliw ya apalabas,
umbeleng ni liknaan

nen wala ka nid abay ko
patageyan tay pilalek,
aki-alagar kad ilalo
pinabiskeg, pinaligam
iray kakapuyan ko
pinaliketak na masamit
iran sipanan 

abaluwan kon malet
iray lamut na aruan
nen simmabi uges
na panagbilay
sisinger ya alambri
abarbar, apultot
diyad panbukbukorko
limmesay iliw, manalinsuag

... kuya ed balibali so inpangipesak
moy ampetapetang ya liknaan; agmo komon
isiblet ta inpatalos ko piyano unsalumpapak
ed kanonotan darayay agagi tayon tga sagur.
Diyos so pinabli kuya.
