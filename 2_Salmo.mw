::Akin et mamplaplanon onlaban iray bansa?
::Akin et manggagawa na saray andi-kakanaan a komplut iray katoowan
:: Saray arari ra milalaban ira, saray manoley da mankokomplut ira sumpad KATAWAN tan say pinili ton ari.
::"Onokpus ti lad pakaoley da," kuanda; "ibantak ti la ray lobir ya impamalur dad sikatayo."

::Makakalek so Katawan a manyodyorung ed trono tod tawen, tan babalawen to ra.
::Insan lapud pasnuk to papasakbayan to ra, tan lapud petang na olo to tataktakoten to ra.
::"Pinayorung kon manoley so arik diad tapew na masanton palandey ko a Sion," kuanto.

::"Ibawag koy imbagay KATAWAN," kuay ari. "Inkuay KATAWAN ed siak: 'Sikay anak ko; natad sayan agew nagmaliw ak ya amam.
::Kerew ka, et iter kod sikan amin iray bansa; nakayaryan moy intiron mundo.
::Diad panamegley na bastun a balatyang betagen mo ra; mekmeken mo ran singa banga.'"

::Kanyan natan dengel yo yan pasakbay, sikayo ran arari; manalwar kayo, sikayo ran manoley:
::Sitatakot kayon manlingkur ed KATAWAN; giwgiw tan dakmomo kayod sikato; ta no andi, maganon ompetang so olo to, et biglan ompatey kayo. Maliket ya amin iray ondaragon paiyagel ed sikato.


* [[Category: Daan A Sipanan]]
* [[Category: Salmo]]
