Matalag ya agew <br>
Matalag ya simba <br>
Matalag ya tiempo'y <br>
Pakapantuyaw ta. <br>

Nanilaloan mo la lagin <br>
Anguman lay walnak <br>
Mas lalon mandende'y <br>
Panangarok ed sika. <br>

Maminsa'd sanagew <br>
Ya ag taka nanengneng <br>
Sakiten toy ulok <br>
Lupoken toy pukel. <br>

Ganagana'y kanen ko <br>
Mansiminto'd pagew <br>
Inumen kon danum <br>
Manbuknol ed beklew. <br>

'Neng mo pa inaro'y <br>
Awawey ko natan <br>
Laman ko'y mabeleng <br>
Aliling ko'y patey. <br>

No wala ni panangarom <br>
Sambot mon sibegan <br>
Ganagana'y remidyo <br>
Walad sanduan limam.

[[Category:Listaan na saray Cancion ed Salitan Pangasinan]]
[[Category:Listaan na saray Cancion na Puso]]
