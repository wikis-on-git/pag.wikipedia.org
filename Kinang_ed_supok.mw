diyad kaotele-otelay mundo <br>
diman so matuan nanlapuan ko <br>
say silew mi larak na niyog <br>
say lusek mi kawayan bayog <br>
ayayam mi so amutan, bagabaga <br>
labos kamin kibatiktik, maliga <br>

kendi mi et iknol na talakay <br>
aliwan masamit, agka mankatay <br>
say languyan mi et pilapil <br>
aliber na bayawas tan ipil <br>
say luganan mi et galusa <br>
no walay kariton yo, walaan ka <br>

mairap so bilay balet agmi anta <br>
ta say eras agmin balot alikna <br>
dakel ya prutas ed kaliberliber <br>
no maminsan manburburak na iter <br>
apalaran koy akaasul na kakabatan <br>
kanyan ngaran koy manonton dalan <br>
