[[File:VanGogh 1887 Selbstbildnis.jpg|150px|thumb|Self-Portrait nen Van Gogh]]

Say inkianak to yan si Vincent van Gogh et nen Marso 30, 1853 dimad Groot Zundert diman ed Nederlands. Diya ed sayan lugar met la nanayam si Vincent anggad asabi to so taon ya labin-anem.

Nen asabi toy taon ya duwamplo nanayam si Vincent diman ed Inglatera. Diman met la nantrabaho diya ed sakey ya tatawagen ya schoolhouse. Balet maermen si Vincent ed sayan trabaho to ta melag so suweldo kanyan dinesisyunan toy ompawil ed Holland. Masuwerte met ta akaanap na trabaho to diya ed sakey ya bookstore. 

Sinmabi imay taon ya 1878. Baleg so pisasalamat tayon mahilig ed painting ta aya imay taon ya nanumpisa si Vincent ed panag-drowing.

Nen 1881 pinmawil si Vincent ya nanayam kaiba toray ateng to. Diya met la nan-umpisa si Vincent ya man-painting kasompal ton man-training ed uncle ton si Anton Mauve.

Baleg so impluwensiya nen Vincent ed modern art ya tatawagen. Nen saman ya panaon saray pintor baleg so respeto da ed matuwan kolor. Bilbilang no say kolor to yan rosas et ambalanga o say tuwan kolor to yay sunflower et doyaw dapat doyaw met so kolor to ed painting. Sananey balet so pananisia to ya si Vincent. Lapud ta henyon natawag, anggapoy pibabali to ed tuwan kolor. No anto imay kolor ya mangipaway na emosyon ya aanapen to iman so usaren to. Aliwan importante ed sikato so katuwaan ya pisikal. Say importante ed sikato et imay katuwaan ya naliliknay pusom.

No nanengneng yo labat so "Starry, Starry Night", ombegas so bago yo. Aliwan omman so tuwan kolor na bitewen. Aliwan omman so tuwan korte'y tawen balet amay tuwan nalilikna nen Vincent aman so nanengneng yo ed sayan painting. 

Vicent van Gogh, sakey ya tuwan henyo.

[[Category:Listaan na Nakaukulan ya Artikulo ed Pangasinan]]

{{Link FA|fr}}
