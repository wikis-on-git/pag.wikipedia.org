:Say kiew a Baliti
::talintaoy lamang
:Diad ami pinalsa
::sikatoy kakaogsan
:No wal nid kapoy
::andi ag to pikasian
:Ya naabayan ton kiew
::ta patalbin ugman.

:Wakal a marelmeng
::so peteg a gapu
:Na kiew a balitin
::malaman ed aro
:ag makatalindeg
::no andi mangaklulo
:Ya kiew a mabiskeg
::a panpeketan to

:No wala lad satan
::so kiew mangasi
:Ya mangitabin ed
::si muan a baliti
:Ikana to la may
::dokamil ya ogali
:Gapuan to'y pamitkel
::ed samay angasi

:Andi lay patanat
::andi lay paleen
::manlaloy mesmes tod
::pineketan ton kiew,
:Legay ibabaleg to
::manelet so tikel
::ed samay angasin
::getma to lan pateyen

:Anggad ag onpatey
::imay nanpikasian
::say mallet ton tikel
::ag to la lokakan,
::kanyan andi saew
::nasungpalan to ugman
::so onpatey ninmay kiew
::ya akalmoan toy bilay

[[Category:Anlong]]
