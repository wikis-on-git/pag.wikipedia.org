panon kon ilingwan <br>
iramay begta <br>
no say siplog na dagem <br>
et ipalikna toy  <br>
betel na panaon <br>
say betel, say santak, <br>
say iliw mankidyam <br>
ungerger iray naynay  <br>
iran kirwit ya inkaindan <br>

say petang na liwawan <br>
angiter na liga <br>
pinagsiglat to ak  <br>
ya arapen koy akasipanan <br>
saray panagdaydayon naynay <br>
ya anggad natan <br>
iliw ya apalabas, <br>
umbeleng ni liknaan <br>

nen wala ka nid abay ko <br>
patageyan tay pilalek, <br>
aki-alagar kad ilalo <br>
pinabiskeg, pinaligam <br>
iray kakapuyan ko <br>
pinaliketak na masamit <br>
iran sipanan <br>

abaluwan kon malet <br>
iray lamut na aruan <br>
nen simmabi uges <br>
na panagbilay <br>
sisinger ya alambri <br>
abarbar, apultot <br>
diyad panbukbukorko <br>
limmesay iliw, manalinsuag <br>

... kuya ed balibali so inpangipesak <br>
moy ampetapetang ya liknaan; agmo komon <br>
isiblet ta inpatalos ko piyano unsalumpapak <br>
ed kanonotan darayay agagi tayon tga sagur. <br>
Diyos so pinabli kuya. <br>
