Inter na Dios so masantos ya labi<br>
Ed sikin amin ditan atateng, agagi<br>
Itepel yo kami pad sayan katalkan mi<br>
Ta asabi la ngolay fiestay inkianak na Ari<br>

Asabi la ngolay labin maliga<br>
Ya pinalnekay sileo masnag a komita<br>
Ligsa tan gayagay lapag day pinalsa<br>
Fiestay inkianak na pinablin Misias<br>

Pastores kamin nanlapud palandey<br>
Igalang mi kayon nepeg min irayeo<br>
Sinag na bulan, lioaoa ray biteoen<br>
Fiestay inkianak na Arid taoen<br>

Onliing ti lan ami amin<br>
Ta nananak lay maDivinon Birhen<br>
Inianak toy Jesus diad magayagan Belen<br>
Diad pokokay baka, karniro tan kanding<br>

Ombangon ti lan apadpara<br>
Ta nananak lay Ina tayon Birhen Maria<br>
Inianak toy Jesus ya makaramramba<br>
Diad pokokay kanding, karniro tan baka<br>

Ta sikami la ra may dimay nanlapuan<br>
diad kamalir ed Belen Sikami dinmalao<br>
Tarok mi ray liket nanduruman ayayam<br>
pangigalgalang mi ed Ari sangkamundoan<br>

Tarok mi ray liket tan say gayaga<br>
Pangibelbelyao, pangikankanta<br>
Pangibelbelyao, pangibibbiba<br>
Ed Ni√±o Jesus, Josef tan si maria<br>

Bibay Jesus! Biba ta inianak la!<br>
inianak ed Belen nen masanton paskua<br>

Say balon taon aliling ton peteg<br>
So malioaoan bulan maganon onselek<br>
kanianti agagi misalamat iti met<br>
Ta itarok tarok toy nirumduman liket<br>

Taloran ararin tubod letekan<br>
Nankorona ray liket sikaray dinmalao<br>
Melchor, Baltazar, Gaspar so ngaran<br>
Balitok, insinso, mira sikaray insaklang<br>

kagalang min atateng tan agagi min oadtan<br>
Adios la ed sikayo, sikami lay manpatanir<br>
Diad maong ya linaoa, salamat mi balbaleg<br>
Ta naalagar yo ni komoy panangasi Taoen<br>
Ya andin mairap ed linaoa yo<br>
pakanengnengay liket ed uniberso.<br>

[[Category:Listaan na saray Cancion ed Salitan Pangasinan]]
[[Category:Listaan na saray Kankanta]]
[[Category:Listaan na saray Cancion diad Inkianak na Katawan]]
