Agko naimano’y peles na igsa<br> 
Ta akiontenganak ed saray papanginaen kon<br>
Mataltalag ko la ran kadopong<br>
Inonak si Nanang Iyang<br>
Masulok da lan sitinta<br>
Akalugan ira’d yorongan<br>
Ya nandalig na apatira<br>
Nanopapet ak lan nanopapet<br>
Bengabengat lay agko naokoktap tan natepet-tepet<br>
Oalay maermen oalay maliket<br>
Oalay makapalek oalay siryoso met<br>
Insublay koy Nanang Manang<br>
Mangangganan maesiang<br>
Anggan masulok la ran otsinta<br>
Nalikas mod lupa ray<br>
Dakerakel ya salsali ed bilay da<br>
Patey tan bilay nasisingbatan mi<br>
Lua tan sayaksak nantutuyaoan mi<br>
Sa balet so pusok ya mansusugiri<br>
Nilamiongay ermen so liket kon inioi<br>
Ah, on, no onia ra<br>
Makakailio ak. . .<br>
Singak ira nanengneng di Inang, di Amang, di Nanang Orao. . .<br>
Mailioak ed kindi Inang. . .<br>
Labay ko komon ya uliten so pilimog kod kindi Amang<br>
Dakel iray kasalanan kod sikara. . .<br>
Amtak apirdona da ak la<br>
Mailioak ed kindi Nanang Orao, singa ra kumaduan inak. . .<br>
Ah! Ag la ra naulit iraman ya apalabas. . .<br>
Saray bangat da, saray oliran da, saray alimbaoa ra,<br>
Saray aoaoey da, saray bilin da, on pati saray. . .<br>
Pasnok da, Leoet da, Kelyao da, Dagkal da, Mulagat da,<br>
Elek da, Singi da, Aplos da, Lua ra, Sisia da. . .On,<br> 
mailioak manaya. . .Mansibsibek so pusok. . .<br> 
Onsisinagem so linaoak. . .Ta abayag ko la ran ag anengneng<br>
Sikaran angaro tan amablid siak<br>
Sikaran ametek tan angimansod siak<br>
Sikaran nananos tan nantepel ed siak<br>
On, mailioak. . .<br>
Nobimbri la manaya, kampega.<br>

''Kataoan min Dios Ama<br>
''Kasian yo pa ray kamarerua ra<br>
''Pian say sileo tan Gloria<br>
''Magnayon komon ed sikara<br>
''Komon ta ontan pa!<br>
(4 November 2006)''<br>
