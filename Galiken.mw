Say galiken odino aligando, kakansionen diad [[Inkianak na Katawan]]. 

==Lyrics==
'''Galiken'''

Masantos tan mablin oras <br>
So inter na Dyus laoas <br>
Ombangon itin misalamat <br>
Ombangon itin misalamat <br>
Tan inanak la'y Dyus anak <br>
Tan inanak la'y Dyus anak <br>

Ombangon itin onliing <br>
Agagi mi'ran ami-amin <br>
Ta inanak la nen Marian Birhin <br>
Ta inanak la nen Marian Birhin <br>
So ari'd taoen tan dalin <br>
So ari'd taoen tan dalin <br>

(Ebat ed Galikin) 

Galikin <br>
Galikin Kapastorisan <br>
Gali kayon <br>
Gali kayon manangigalang <br>
Ed ari ra'y <br>
Ed ari ra'y kataoaenan <br>
A dia'd Belen so nianakan <br>
A dia'd Belen so nianakan <br>
(Ebat ed Biteoen) 

Biteoen 
Biteoen kan pinmanengneng <br>
Diman ed <br>
Diman ed letaka'y agew <br>
Sikato 'ma'y <br>
Sikato 'ma'y tumtumbuken <br>
Na talo'ran ararin kuanen <br>
Na talo'ran ararin kuanen <br>

Ta nen baleg la’y lokun to <br>
Nen Marian ma-Divino <br>
Linma ya dinalaw to <br>
Linma ya dinalaw to <br>
Si Isabel a kapinsan to <br>
Si Isabel a kapinsan to <br>

Sakey ya anghil so dinmago <br>
San Gabriel so ngaran to <br>
Bang say kuan ton angibano <br>
Bang say kuan ton angibano <br>
Ave Marian ma-Divino <br>
Ave Marian ma-Divino <br>

Galikin (4x) 

Nen usto lan siam bulan <br>
So lokun nen Marian malalang <br>
Pinakna na Kataoan <br>
Pinakna na Kataoan <br>
A say mundo’y nalioaoaoan <br>
A say mundo’y nalioaoaoan <br>

Bang balet so naisipan <br>
Nen arin Herodes ya kuan <br>
Nanpabando’d nanarian <br>
Nanpabando’d nanarian <br>
Ed sakop ton panuuleyan <br>
Ed sakop ton panuuleyan <br>

Et nadngel dayan intaoag <br>
Di San Joseph tan Marian mapalar <br>
Pinmaoil la’ran maganat <br>
Pinmaoil la’ran maganat <br>
Ed Nazareth baley dan gendat <br>
Ed Nazareth baley dan gendat <br>

Ta nila ran amin lanti <br>
So kakanayon dan dili <br>
Et andi lambengat la’y mangasi <br>
Et andi lambengat la’y mangasi <br>
Ya mamasegep no nayari <br>
Ya mamasegep no nayari <br>

Say oalna’y too nen saman <br>
Laut la’d saray mamayaman <br>
Kaingit o kagola da’ra’y <br>
Kaingit o kagola da’ra’y <br>
Kakanayon dan masegsegang <br>
Kakanayon dan masegsegang <br>

Dia’d labin alay betel <br>
Panaon la’y malinaew <br>
Si San Joseph oala’y anengneng <br>
Si San Joseph oala’y anengneng <br>
A kamalir a dirindingen <br>
A kamalir a dirindingen <br>

Esposa kuan ton sinmingger <br>
Diman ita la ondaoes <br>
Ed kamalir ta oala’y atep <br>
Ed kamalir ta oala’y atep <br>
Itepel la’y betel a baleg <br>
Itepel la’y betel a baleg <br>

Diman so pinonta ra <br>
Si San Joseph tan si Maria <br>
Oala’y atotong na baka <br>
Oala’y atotong na baka <br>
Ya amarokolan to la <br>
Ya amarokolan to la <br>

Dia’d pegley na labin mas <br>
Ya mareen la’ra’y lapag <br>
Kapagdaka ton inianak <br>
Kapagdaka ton inianak <br>
So masurin Dyus Anak <br>
So masurin Dyus Anak <br>

Osang, dika’y amarokolan <br>
Ed Mesias ya malalang <br>
Masiado’y betel ed saman <br>
Masiado’y betel ed saman <br>
Ya nilikna na Kataoan <br>
Ya nilikna na Kataoan <br>

Masiado’y karumsisan <br>
Na kamalir a nananakan <br>
Salambengat kaabigan <br>
Salambengat kaabigan <br>
Ta anghilis so amayamay <br>
Ta anghilis so amayamay <br>

Anghilis tan Serafinis <br>
Ya pari saray pastoris <br>
Oadman iran arasdasig <br>
Oadman iran arasdasig <br>
Ed marumsis a kamalir <br>
Ed marumsis a kamalir <br>

Bangnen oalo’ra’y agew to <br>
Impangalsiman to’y anak to <br>
Et bang say impangingaran to <br>
Et bang say impangingaran to <br>
Manuel Salvador del Mundo <br>
Manuel Salvador del Mundo <br>

Anem agew so binilang <br>
Sikato la’y tinandaan <br>
Et talo’ran ari’y dinmalaw <br>
Et talo’ran ari’y dinmalaw <br>
Ya rigalo so isaklang <br>
Ya rigalo so isaklang <br>

Sarama’y ararin talo <br>
Nagsi-aoit ira’y rigalo <br>
Mira, balitok tan balsamo <br>
Mira, balitok tan balsamo <br>
Ya pampuyok da’d Sali’y Niño <br>
Ya pampuyok da’d Sali’y Niño <br>

Bang say aoit nen San Melchor <br>
Sama’y masurin balitok <br>
Ya intalaga ton innonot <br>
Ya intalaga ton innonot <br>
Ed Marian masantos <br>
Ed Marian masantos <br>

Et bang sa aoit nen San Gaspar <br>
Sama’y mira lambengat <br>
Irigalo to’d Mesias <br>
Irigalo to’d Mesias <br>
Ya oadman a kapanianak <br>
Ya oadman a kapanianak <br>

Bang say aoit nen San Baltazar <br>
Sama’y balsamo lambengat <br>
Ninonot ton ibagat <br>
Ninonot ton ibagat <br>
Ed sankablian a Mesias <br>
Ed sankablian a Mesias <br>

Si Herodes anengneng to ‘ra <br>
So sarama’y ararin talo’ra <br>
Say kuan ton nansalita <br>
Say kuan ton nansalita <br>
Seseñoris onsamar ki pa <br>
Seseñoris onsamar ki pa <br>

Ta no kablian yon talo <br>
Mapatnag ta arari kayo <br>
Tabi pa ed kablian yo <br>
Tabi pa ed kablian yo <br>
No iner so laen yo <br>
No iner so laen yo <br>

Ebat da’y talo’ran arari <br>
Si Jesus so dalaoen mi <br>
Ta inanak la kono lanti <br>
Ta inanak la kono lanti <br>
So ari’y ganagana’y ari <br>
So ari’y ganagana’y ari <br>

Arin Herodes mannonot ka <br>
Ta ondalaw itin magano <br>
Ta nianak la kono lanti <br>
Ta nianak la kono lanti <br>
Onangob iti’d sali to <br>
Onangob iti’d sali to <br>

Inkua’y Herodes ed sikara <br>
Natan ag ak makapila <br>
Ta oala’y mapilit kon gaoa <br>
Ta oala’y mapilit kon gaoa <br>
Kanian natan onona kila <br>
Kanian natan onona kila <br>

No sata’y kuan yon ari <br>
Ya anak a maung a bii <br>
Inkapoli to met lagi <br>
Inkapoli to met lagi <br>
A taoir to’d laki to tan bai <br>
A taoir to’d laki to tan bai <br>

Ta bang pano ompaoil kayo la <br>
Say kuan ko ta onsamar kayo dia <br>
Ta siak balet so onla <br>
Ta siak balet so onla <br>
Ta inanak la kasin tua <br>
Ta inanak la kasin tua <br>

Dia’d satan iman mas la’ra’ <br>
So sarama’y ararin talo’ra <br>
Et bang say tinumbok da <br>
Et bang say tinumbok da <br>
Sama’y sindag na lioaoa <br>
Sama’y sindag na lioaoa <br>

Ed bang nen onsabi ‘ra <br>
Ed kaoalaa’y Birhin Maria <br>
Tampol angigalang ira <br>
Tampol angigalang ira <br>
Sali’y Niño’y inangoban da <br>
Sali’y Niño’y inangoban da <br>

Say komaduan inggalang da <br>
Si San Joseph tan si Maria <br>
Agay kala Maria kuan da <br>
Agay kala Maria kuan da <br>
Ta inianak mo’y manamalsa <br>
Ta inianak mo’y manamalsa <br>

Nen ayari la’ran angigalang <br>
So sarama’y ararin kinuan <br>
Labay da mas la’y ompikal <br>
Labay da mas la’y ompikal <br>
Ya ompaoil la’ra’d nanlapuan <br>
Ya ompaoil la’ra’d nanlapuan <br>

Taynan mi kila Kataoan <br>
Ag mo kami lilingoanan <br>
Say dayew mo’d sankamundoan <br>
Say dayew mo’d sankamundoan <br>
Sikato’y itarok mi natan <br>
Sikato’y itarok mi natan <br>

Nen manaakar la’ra <br>
So sarama’y ararin talo’ra <br>
Getma ya samaren da <br>
Getma ya samaren da <br>
Si Herodes ya maruksa <br>
Si Herodes ya maruksa <br>

Sakey ya anghil a manuna <br>
So pinmayaoar ed sikara <br>
Say kuan to ompaoil kila <br>
Say kuan to ompaoil kila <br>
Ag yo sasamare’y Herodes a maruksa <br>
Ag yo sasamare’y Herodes a maruksa <br>

Say ayari laoari’d nonot da <br>
Si Herodes so samaren da <br>
Anghil balet so angibaga <br>
Anghil balet so angibaga <br>
Ya aleg ya onsamar ira <br>
Ya aleg ya onsamar ira <br>

Dia’d saman a pantatalaran <br>
Nen arin Herodes a duksaan <br>
Pasnuk to’y sankabalgan <br>
Pasnuk to’y sankabalgan <br>
Basallos to ‘ra’y ginanggan <br>
Basallos to ‘ra’y ginanggan

[[Category:Listaan na saray Cancion ed Salitan Pangasinan]]
[[Category:Listaan na saray Kankanta]]
[[Category:Listaan na saray Cancion diad Inkianak na Katawan]]
