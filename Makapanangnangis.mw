makapanangnangis so asagmak kon palar 
aron bebenbenan na sandua iran limam 
no oala'y manokit ya labay to'y onsalat 
say labay ko balet ombasil kan agko kabat. 

ag ka mapagpaga no oala ra'y balitam 
ta ag ko man isalat so samit da'y aroan 
sarag mon nognonoten no oala'y laen ko bilang 
agak ni onalis no ag moak labay ya bulosan. 

anggan manbalanga'y mata ra 'ra'y mangimon 
anggan makirlap so punyal da ra'y inarom 
siansian agak ontakot laman ko'y itapat 
anggan bangkay agi so isempet ko ed abong.
