Salamat ed sikayon amin ya ondedengel ed siak <br>
Siguro dakel so mangaabagey ed asagmak <br>
Alagaren kon lanang so ebat ed insulat <br>
Mangiter na liga, imis, tan ngarakngak! <br>

Anto man so kuan mo, kakantyawan ak na tiki? <br>
Agak pa unuugip na masakbay ed labi <br>
Anggan off ak ed trabaho, agko ni asalsali <br>
Lampas lay alas dose, say dalak abangon ni. <br>

Agko amtan say dasel pisasalamat itan <br>
Ed saray atateng tan abong ya binalegan <br>
Ta naynay kon narerengel ed saray katooan <br>
Ya no say anak mo bii, walay pambayar na utang. <br>

Mataltalag la yan tradisyon ya tutumbuken <br>
Karaklan na kalangweran walay dilin disposisyon <br>
Aga labay na ateng, no say anak nanpakna <br>
Anggan tumbukan mod kaban, makablos nin siansia. <br>

Tua siguro tay kuan mon agko inim-imano <br>
So saray "potential" ya walad abay ko  <br>
Masyadon preoccupied, busy ya lanang ed trabajo <br>
Say dilin inkasiak so alingwanan ko. <br>

Diad irap na bilay, sikay napilitan <br>
No antoy priorities mo, sikatoy panseetan <br>
Pigaray apaaral ko ya kakaanakan <br>
Maong lanti no maabig so ibales dad kaonoran. <br>

Manpatanir ak ya magano ta bakasyon ko natan <br>
Onla ak ed Seattle ta manpabetel diman <br>
Ompiano say swerte diman ko nagamuran <br>
No ompawil ak sikayoy balitaan. <br>

MD, salamat ed agmo isasawan oneebat <br>
Panlikliketan ko no sikaray nababasak <br>
Ompapawil iray Pangasinan ya salitak <br>
Agla natan onkakawel so dilak. <br>


[[Category:Anlong]]
