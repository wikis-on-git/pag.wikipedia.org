Andukey so pila; nankakanat ya lupa <br>
Andeket, amputi, kayumanggi, ambalanga <br>
Makakaimis, akakuliseng, akasibangot, manmumura <br>
Manaalagar na flight ompian makasempet kami la. <br>

Guyur-guyur ya bagahe, agay lay belat <br>
Ansakit lay taklay; say bikking mankelat <br>
Ta agay lay kaarawi na gate ya pianap <br>
No ag labat pawit, bagahe lay itilak. <br>

Cancelladon itekyab makapasakit na ulo <br>
Pati connecting flights, amin atrasado <br>
No agko labat labay ya ompawil ed trabaho <br>
Agak ni onsempet, aruman ni bakasyon ko. <br>

Petang ed Florida tan saray kakaaro <br>
Agko ni isalat ed ambetel ya tiempo <br>
Anggano say "sign-on bonus" so samplun libo <br>
Dia ak lad Sunshine State ya kawalaan ko. <br>

Kasabi-sabik nin tuloy, say computer lay arap ko <br>
Ta makakailiw ak lan mituyaw ed sikayo <br>
Nen abasak iray ula-ula ya insulat yo <br>
Nakal so sakit na layag, eras, tan kesaw ko. <br>

Agko akalab may tori; agko abangga may ari <br>
Sinmempet ak dia, anggapoy naumman ni <br>
Kulang amoy duay simba pian siak so makapili <br>
Na ikabat ko ed saray atateng kon pinabli. <br>

Nalilikas kon say silew ko so mankuyep <br>
Pati saray payak ko naeekal lay dakep <br>
Ompan agla nanengneng no onsabi lay bilunget <br>
Kankantin melmelag kaskasian yo pa met. <br>
