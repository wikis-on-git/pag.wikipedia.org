Manong MD, salamat ed ebat <br>
Panliketan kon amin so nababasak <br>
Agka mapaga, agak manalagar na panangasi <br>
Tua tay kuan mo, ompan atotan ak na lasi! <br>

Masarag la yay ketab ya kaarapan ko natan <br>
Anggan say matak sikara lay nalalaram <br>
No anggapoy nakatongtong, amtak wadtan kan lanang <br>
Ya onderengel na estoryak ya atumpa-tumpang. <br>

Wala met so amamayok ya pusa <br>
Wadyan sagir-sagir, mandildil ed lima <br>
Agto ak alisan, ondokol met ed kama <br>
Kaibak ya lanang, makaekal na problema. <br>

Bilay na ayep maong ni amoy kipapasen <br>
Imanum ira, anggapoy nonnonoten <br>
Panangaro, ayaman, pati say kanen <br>
Mareen so isip, sikara ni ap-aplusen. <br>

Misalamat ak ed balon vocabulario <br>
Ya niyarum mo ed salita tayo <br>
Mas marakep nin dengelen tan basaen <br>
Lalo la no diad ula-ulam nanenengneng. <br>
