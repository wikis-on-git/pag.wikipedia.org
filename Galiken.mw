<nowiki>Masantos tan mablin oras 
So inter na Dyus laoas 
Ombangon itin misalamat 
Ombangon itin misalamat 
Tan inanak la'y Dyus anak 
Tan inanak la'y Dyus anak 

Ombangon itin onliing 
Agagi mi'ran ami-amin 
Ta inanak la nen Marian Birhin 
Ta inanak la nen Marian Birhin 
So ari'd taoen tan dalin 
So ari'd taoen tan dalin 

(Ebat ed Galikin) 

Galikin 
Galikin Kapastorisan 
Gali kayon 
Gali kayon manangigalang 
Ed ari ra'y 
Ed ari ra'y kataoaenan 
A dia'd Belen so nianakan 
A dia'd Belen so nianakan 
(Ebat ed Biteoen) 

Biteoen 
Biteoen kan pinmanengneng 
Diman ed 
Diman ed letaka'y agew 
Sikato 'ma'y 
Sikato 'ma'y tumtumbuken 
Na talo'ran ararin kuanen 
Na talo'ran ararin kuanen 

Ta nen baleg la’y lokun to 
Nen Marian ma-Divino 
Linma ya dinalaw to 
Linma ya dinalaw to 
Si Isabel a kapinsan to 
Si Isabel a kapinsan to 

Sakey ya anghil so dinmago 
San Gabriel so ngaran to 
Bang say kuan ton angibano 
Bang say kuan ton angibano 
Ave Marian ma-Divino 
Ave Marian ma-Divino 

Galikin (4x) 

Nen usto lan siam bulan 
So loku’y Marian malalang 
Pinakna na Kataoan 
Pinakna na Kataoan 
A say mundo’y nalioaoaoan 
A say mundo’y nalioaoaoan 

Bang balet so naisipan 
Nen arin Herodes ya kuan 
Nanpabando’d nanarian 
Nanpabando’d nanarian 
Ed sakop ton panuuleyan 
Ed sakop ton panuuleyan 

Et nadngel dayan intaoag 
Di San Joseph tan Marian mapalar 
Pinmaoil la’ran maganat 
Pinmaoil la’ran maganat 
Ed Nazareth baley dan gendat 
Ed Nazareth baley dan gendat 

Ta nila ran amin lanti 
So kakanayon dan dili 
Et andi lambengat la’y mangasi 
Et andi lambengat la’y mangasi 
Ya mamasegep no nayari 
Ya mamasegep no nayari 

Say oalna’y too nen saman 
Laut la’d saray mamayaman 
Kaingit o kagola da’ra’y 
Kaingit o kagola da’ra’y 
Kakanayon dan masegsegang 
Kakanayon dan masegsegang 

Dia’d labin alay betel 
Panaon la’y malinaew 
Si San Joseph oala’y anengneng 
Si San Joseph oala’y anengneng 
A kamalir a dirindingen 
A kamalir a dirindingen 

Esposa kuan ton sinmingger 
Diman ita la ondaoes 
Ed kamalir ta oala’y atep 
Ed kamalir ta oala’y atep 
Itepel la’y betel a baleg 
Itepel la’y betel a baleg 

Diman so pinonta ra 
Si San Joseph tan si Maria 
Oala’y atotong na baka 
Oala’y atotong na baka 
Ya amarokolan to la 
Ya amarokolan to la 

Dia’d pegley na labin mas 
Ya mareen la’ra’y lapag 
Kapagdaka ton inianak 
Kapagdaka ton inianak 
So masurin Dyus Anak 
So masurin Dyus Anak 

Osang, dika’y amarokolan 
Ed Mesias ya malalang 
Masiado’y betel ed saman 
Masiado’y betel ed saman 
Ya nilikna na Kataoan 
Ya nilikna na Kataoan 

Masiado’y karumsisan 
Na kamalir a nananakan 
Salambengat kaabigan 
Salambengat kaabigan 
Ta anghilis so amayamay 
Ta anghilis so amayamay 

Anghilis tan Serafinis 
Ya pari saray pastoris 
Oadman iran arasdasig 
Oadman iran arasdasig 
Ed marumsis a kamalir 
Ed marumsis a kamalir 

Bangnen oalo’ra’y agew to 
Impangalsiman to’y anak to 
Et bang say impangingaran to 
Et bang say impangingaran to 
Manuel Salvador del Mundo 
Manuel Salvador del Mundo 

Anem agew so binilang 
Sikato la’y tinandaan 
Et talo’ran ari’y dinmalaw 
Et talo’ran ari’y dinmalaw 
Ya rigalo so isaklang 
Ya rigalo so isaklang 

Sarama’y ararin talo 
Nagsi-aoit ira’y rigalo 
Mira, balitok tan balsamo 
Mira, balitok tan balsamo 
Ya pampuyok da’d Sali’y Niño 
Ya pampuyok da’d Sali’y Niño 

Bang say aoit nen San Melchor 
Sama’y masurin balitok 
Ya intalaga ton innonot 
Ya intalaga ton innonot 
Ed Marian masantos 
Ed Marian masantos 

Et bang sa aoit nen San Gaspar 
Sama’y mira lambengat 
Irigalo to’d Mesias 
Irigalo to’d Mesias 
Ya oadman a kapanianak 
Ya oadman a kapanianak 

Bang say aoit nen San Baltazar 
Sama’y balsamo lambengat 
Ninonot ton ibagat 
Ninonot ton ibagat 
Ed sankablian a Mesias 
Ed sankablian a Mesias 

Si Herodes anengneng to ‘ra 
So sarama’y ararin talo’ra 
Say kuan ton nansalita 
Say kuan ton nansalita 
Seseñoris onsamar ki pa 
Seseñoris onsamar ki pa 

Ta no kablian yon talo 
Mapatnag ta arari kayo 
Tabi pa ed kablian yo 
Tabi pa ed kablian yo 
No iner so laen yo 
No iner so laen yo 

Ebat da’y talo’ran arari 
Si Jesus so dalaoen mi 
Ta inanak la kono lanti 
Ta inanak la kono lanti 
So ari’y ganagana’y ari 
So ari’y ganagana’y ari 

Arin Herodes mannonot ka 
Ta ondalaw itin magano 
Ta nianak la kono lanti 
Ta nianak la kono lanti 
Onangob iti’d sali to 
Onangob iti’d sali to 

Inkua’y Herodes ed sikara 
Natan ag ak makapila 
Ta oala’y mapilit kon gaoa 
Ta oala’y mapilit kon gaoa 
Kanian natan onona kila 
Kanian natan onona kila 

No sata’y kuan yon ari 
Ya anak a maung a bii 
Inkapoli to met lagi 
Inkapoli to met lagi 
A taoir to’d laki to tan bai 
A taoir to’d laki to tan bai 

Ta bang pano ompaoil kayo la 
Say kuan ko ta onsamar kayo dia 
Ta siak balet so onla 
Ta siak balet so onla 
Ta inanak la kasin tua 
Ta inanak la kasin tua 

Dia’d satan iman mas la’ra’ 
So sarama’y ararin talo’ra 
Et bang say tinumbok da 
Et bang say tinumbok da 
Sama’y sindag na lioaoa 
Sama’y sindag na lioaoa 

Ed bang nen onsabi ‘ra 
Ed kaoalaa’y Birhin Maria 
Tampol angigalang ira 
Tampol angigalang ira 
Sali’y Niño’y inangoban da 
Sali’y Niño’y inangoban da 

Say komaduan inggalang da 
Si San Joseph tan si Maria 
Agay kala Maria kuan da 
Agay kala Maria kuan da 
Ta inianak mo’y manamalsa 
Ta inianak mo’y manamalsa 

Nen ayari la’ran angigalang 
So sarama’y ararin kinuan 
Labay da mas la’y ompikal 
Labay da mas la’y ompikal 
Ya ompaoil la’ra’d nanlapuan 
Ya ompaoil la’ra’d nanlapuan 

Taynan mi kila Kataoan 
Ag mo kami lilingoanan 
Say dayew mo’d sankamundoan 
Say dayew mo’d sankamundoan 
Sikato’y itarok mi natan 
Sikato’y itarok mi natan 

Nen manaakar la’ra 
So sarama’y ararin talo’ra 
Getma ya samaren da 
Getma ya samaren da 
Si Herodes ya maruksa 
Si Herodes ya maruksa 

Sakey ya anghil a manuna 
So pinmayaoar ed sikara 
Say kuan to ompaoil kila 
Say kuan to ompaoil kila 
Ag yo sasamare’y Herodes a maruksa 
Ag yo sasamare’y Herodes a maruksa 

Say ayari laoari’d nonot da 
Si Herodes so samaren da 
Anghil balet so angibaga 
Anghil balet so angibaga 
Ya aleg ya onsamar ira 
Ya aleg ya onsamar ira 

Dia’d saman a pantatalaran 
Nen arin Herodes a duksaan 
Pasnuk to’y sankabalgan 
Pasnuk to’y sankabalgan 
Basallos to ‘ra’y ginanggan 
Basallos to ‘ra’y ginanggan</nowiki>
