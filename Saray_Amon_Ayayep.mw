Kabayo (mehehehe) 
:: Siak so mara la ton sinkaten yo
:: No walay kapilitan alaen yo
:: Agko amtakot so petang tan uran
:: Masiglat ak a isagor ed loganan

Baka (baaak) 
:: Diad liksi, siak so onkokomaduwa
:: Ed kaarok ya kabayon postora
:: Amin ya trabaho amtak met ra
:: Laot lad tiagew say koro yo agon kaida

Dueg (Ngiwak)
:: Siak a kaaro yo mapalnay akar ko
:: Balet diad biskeg siak isibok yo
:: No tiempoy mamaw-uran siak so alisto
:: Ed dalin ya pangalaan na abasto

Pusa (Meaw)
:: Siak met ingey san kamelagan yo
:: Say nayarian ko pankelawan yo
:: Diad ambilonget siak et nanengneng ko
:: Arawi otot ya manderal kawat too

Aso (Ngong)
:: Siopaman et mamabli lan ed siak
:: Guardia ed abong angiay pillak
:: Matakew et siak so mangipakabat
:: Aso ey nangaran ko so lawas pianap

Mangansion ya Amin
:: Amin tayon pinalsad sayan mundo
:: Baleg melag walay kakanaan to
:: Man-aroan ti sirin ya pas-pareho
:: Gayaga liket so nasagmaktid mundo
