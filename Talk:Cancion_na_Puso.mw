No onimis ka insan mo inengneng so duan matam ya maliknew
Say pagew ko ya naskey na ermuen
Nawakasan ed pait na paninguel
Lalola no amamayoen so mamalbalangan aping mo
Say manpatpatey ya puso napauli liknaan to.

Diad saray malimgas nibukor
So abig mo tan karakpan
sikay teteweken da
Sikay manonaan diad saray bitewen
Alimbawam so kabuntatala
Nirumad abig na sinag tan dalang

Nian limgis moy manangaro
Ya diad salim ondakmomo
Yapay lingkor na tuan aro
Labay ton ibagat ed lingas mo
Agto kerewen ya onsibueg ka
No bilang and kikana
Balet yabuloy mo komun pa
So panamayo'k ed sika

This is a popular song from Binmaley, Pangasinan. Anybody who can recall the melody, please come forward. I did not write this myself, but I am sure there is no copyright to this song. Sammy Bautista.
